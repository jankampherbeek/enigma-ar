## Berekening Juliaans Dag nummer

Het Juliaanse Dag nummer, vaak afgekort tot JD, gebruik je binnen astronomische berekeningen om te kunnen werken met tijd. Een JD nummer geeft de tijd aan in in dagen, en fracties van dagen, sinds 1 januari 4713 VC om 12:00 uur UT. Voor nog eerdere perioden is het dag nummer negatief. Het Juliaanse Dag nummer heeft overigens geen relatie met de Juliaanse kalender.

Om het dag nummer te berekenen geef je de datum op in het formaat `jjjj/mm/dd`, je kunt alleen schuine lijnen gebruiken als scheidingsteken. Voor perioden voor het begin van onze jaartelling moet je de astronomische jaartelling gebruiken. Het jaar 10 VC is dan -9. Dit komt omdat de burgerlijke jaartelling het jaar nul niet kent

De tijd geef je op in formaat `hh:mm:ss`, als scheidingsteken gebruik je altijd een dubbele punt. Je moet ook de seconden invullen.

Voor de kalender vul je een **G** in voor de Gregoriaanse kalender of een **J** voor de Juliaanse kalender. Voor de huidige tijd moet je altijd de Gregoriaanse kalender gebruiken.

Klik op de knop *Bereken JD* om de berekening uit te voeren. Het resultaat zie je onderin het scherm. Als je een fout maakt bij de invoer krijg je daarover een melding.



 